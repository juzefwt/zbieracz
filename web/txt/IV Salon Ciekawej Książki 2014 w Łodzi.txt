IV Salon Ciekawej Książki 2014 w Łodzi

IV Salon Ciekawej Książki to największa w regionie łódzkim impreza wystawiennicza branży wydawniczej skierowana szczególnie do ambitnych czytelników. Ta kulturalna uczta dla koneserów książki odbyła się w siedzibie Centralnego Muzeum Włókiennictwa (w klasycystycznej Białej Fabryce Ludwika Geyera). To spotkania ok. 100 wydawnictw i kilkunastu autorów książek z kilkoma tysiącami czytelników. Ponadto liczne kameralne imprezy towarzyszące nie tylko dla dzieci (wyjątkowo bogata oferta), ale także dla dorosłych. Odbyła się pod patronatem Minister Kultury i Dziedzictwa prof. Małgorzaty Omilanowskiej w dniach 28 – 30 listopada 2014 r.

Impreza rozwija się z roku na rok. W tegorocznym Salonie Ciekawej Książki wzięło udział ok. 100 wystawców. Po raz pierwszy gościliśmy również rekordową liczbę pisarzy, poetów oraz przedstawicieli branży wydawniczej. Wśród wydawnictw znajdują się zarówno te posiadające w ofercie literaturę dziecięcą, jak również skierowaną dla dorosłych – piękną, sensacyjną, kryminalną, historyczną, literaturę faktu, beletrystykę, komiksy i reportaże. Swój udział w Salonie wzięły największe firmy, działające na polskim rynku wydawniczym m.in. PWN, Nasza Księgarnia, Czarna Owca, Agora, Zakamarki, Sonia Draga, Helion, Zeszyty Literackie, Znak, Akapit Press, SQN, Azymut i National Geographic.

Salon Ciekawej Książki dedykowany jest wydawcom, księgarzom, dystrybutorom i bibliotekarzom, dając możliwość nawiązania kontaktów biznesowych, a wielbicielom czytelnictwa zapoznania się z nowościami rynku wydawniczego. Salon Ciekawej Książki to nie są zwykłe targi, także ważne wydarzenie o charakterze kulturalnym, edukacyjnym, literackim i rozrywkowym. Podczas 3 dni targowych zwiedzający mogli uczestniczyć w spotkaniach z autorami, gwiazdami telewizji i kina. Podczas Salonu odbyła się również inauguracja tegorocznej edycji Festiwalu "Puls Literatury" organizowanej przez Dom Literatury w Łodzi. Odbyły się także panele dyskusyjne dla bibliotekarzy, konferencje branżowe, edukacyjne warsztaty dla dzieci, itp. Wystawcy tegorocznej imprezy zaprosili autorów książek i publikacji, które są aktualnie wydane i przygotowywane do druku. Instytut Pamięci Narodowej (IPN) organizuje konferencję poświęconą życiu i twórczości Jana Karskiego. Podczas Salonu odbyły się również konferencje poświęcone kulturze i literaturze, w tym m.in. Konferencja "Pamięć i niepamięć", której organizatorami były łódzkie wydawnictwa: Literatura, Księży Młyn Dom Wydawniczy i Officyna. Wojewódzka Biblioteka Publiczna im. Marszałka Józefa Piłsudskiego w Łodzi zorganizowała konferencję pt. "W świecie książki dziecięcej - jubileusz 50-lecia Kolekcji Muzeum Książki Dziecięcej w Wojewódzkiej Bibliotece Publicznej im. Marszałka Józefa Piłsudskiego". Uczestnicy konferencji otrzymali aktualny numer BIBiK-u nr 6 (152) z datą 28 listopada 2014 poświęcony w całości 50-leciu Kolekcji. Wojewódzka Biblioteka Publiczna im. Marszałka Józefa Piłsudskiego w Łodzi przeprowadziła promocję platformy książek elektronicznych IBUK LIBRA, w której dostępnych jest już ponad 1300 publikacji. Pierwszego dnia uroczyście wręczono nagrody laureatom konkursów zorganizowanych przez Bibliotekę: „Mój Bajkowy Świat”, „Mój Superbohater Książkowy”, „Zatrzymane w kadrze – mój ulubiony bohater literacki”.

Wydawnictwo ANAGRAM zaprosiło na konferencję pt. "Współczesna poezja polska po Pokoleniu "Brulionu". Prawdy i mity. Portale literackie, druk na życzenie, rozproszenie, facebook - jaką rolę w tym nowym, poetyckim świecie odgrywa wydawca i czy w ogóle jest potrzebny”. Miłośnicy literatury klasycznej i mediów społecznościowych będą mogli wziąć udział w spotkaniu organizowanym przez Wydawnictwo Uniwersytetu Łódzkiego pt. "Shakespeare 2014: w 450. Rocznicę urodzin" oraz "Szekspir na blogu". Tak ważna impreza kulturalna nie może odbyć się bez sprawdzenia znajomości zasad języka polskiego. Podczas Salonu Ciekawej Książki przeprowadzone było dyktando, w którym udział wzięli miłośnicy polskiej ortografii oraz przedstawiciele łódzkiego świata biznesu i polityki.

Poza wydawnictwami swoją ofertę przedstawiły także firmy tworzące gry edukacyjne. Z ich bogatą ofertą można było zapoznać się w Strefie Gier i Zabaw. Wśród atrakcji dla całych rodziny znalazły się gry planszowe przygotowane przez firmy G3, TacTic i Lider Serwis. Gratką dla najmłodszych gości Salonu okazało się budowanie książki z klocków Lego. Rodzice mogli zostawić swoje pociechy pod okiem profesjonalnych animatorów prowadzących kreatywne zabawy a sami zwiedzać wszystkie piętra w poszukiwaniu ciekawych lektur.

Pedagogiczna Biblioteka Wojewódzka w Łodzi, przygotowała zajęcia nt. „Uwolnij swoją wyobraźnię”, gdzie uczniowie szkół podstawowych i gimnazjalnych staną przez zadaniem komponowania książki artystycznej z tekturowego pudełka. Pedagogiczna Biblioteka Wojewódzka w Łodzi przygotowała również zajęcia dla osób na co dzień zajmujących się nauczaniem i wychowaniem młodzieży – nauczycieli, bibliotekarzy, psychologów i pedagogów szkolnych. Były to warsztaty pt. „Filmoterapia w edukacji – profilaktyka współczesnych zagrożeń społecznych z wykorzystaniem filmu”, których celem była prezentacja terapeutycznych walorów tego gatunku sztuki. Salon Ciekawej Książki to również możliwość „podzielenia się kulturą” z innymi uczestnikami imprezy. Służy temu bookcrosing – czyli wymiana książek. W specjalnie przygotowanej strefie można będzie pozostawić swoją przeczytaną już książkę, a w zamian wziąć inną, której jeszcze nie mieliśmy okazji poznać. To akcja, która przyczyniła się do popularyzacji czytelnictwa i skłoniła czytelników do jeszcze liczniejszego odwiedzenia Salonu.

Wnętrza „Białej Fabryki” to miejsce atrakcyjne, i dla wystawców i dla zwiedzających. Udział cenionych pisarzy i poetów z pewnością ucieszył koneserów literatury i był okazją do poznania ich dorobku literackiego i zdobycia autografu cenionego autora. IV edycja była bogatsza niż poprzednia. Już została zapowiedziana w październiku 2015 r. V edycja Salonu.
